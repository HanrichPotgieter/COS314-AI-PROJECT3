Peppino
is ‘n hanswors.
Sy hemp is wit met rooi kolle. Sy broek het 
oranje strepe. Op sy kop het hy ‘n hoed
met ‘n klokkie wat tienge - linge -ling maak.
Hy het bruin sproete op sy wange en ‘n rooi neus. 
Peppino doen van dag ‘n nuwe toertjie. Hy is bang
iets loop skeef. “Jy moet 
vir my duim vashou, meneer Luna”,
sê hy vir die sirkusbaas. 
Die  mense fluit en klap hande toe
Peppino op die verhoog stap.

Hy gooi ses balle in die lug en vang
dit op ‘n stokkie wat hy tuss
en sy tande hou.
Hy toor ‘n wit haas uit ‘n
swart hoed. 
Hy verander ‘n lang stuk tou in vier kort stukke en woerts
-
warts word dit weer een.
Skielik slaan die tromme. Doem! Doem! 
Doem!
Peppino wys vir die mense om stil te wees.
“Dis my nuwe toer tjie” kondig hy opgewonde aan.
‘n Meisie stoot ‘n eenwiel fiets op die verhoog. 
Peppino gaan sit op die saal met ‘n fles water op sy rooi neus. Stadig ry hy om en om die verhoog. Die
musiek word vinniger, Peppino ry vinniger. Om en om ry 
hy. Vinniger en vinniger. Die mense  hou hul asem op.
Agter die gordyn wag ses apies hulle beurt af om op te tree. 
Apie Freddie is baie dors. Hy snuif die lug. Toe kruip hy 
onder deur die gordyn, hardloop na Peppino, spring op sy skouer, gryp die fles water en drink dit op.Peppino wikkel
- wakkel en slaan neer.  Die mense is doodstil. Hulle
weet nie of hulle moet lag of huil nie. Peppino weet wat om te doen. Hy tel die apie op sy skouer en ry om en om. 
Vrolik waai hulle vir die toeskouers . Almal lag en klap hande. Hulle roep  “Bravo Hanswors ! Bravo  Apie!”
Van daardie dag af was Freddie  deel van Peppino se vertoning en elke keer was dit ‘n treffer.
